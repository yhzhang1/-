# 玄坛元帅真经
### 净心神咒
太上台星，应变无停。驱邪缚魅，保命护身。智慧明净，心神安宁。三魂永久，魄无丧倾。急急如律令。

### 净口神咒
丹朱口神，吐秽除氛。舌神正伦，通命养神。罗千齿神，却邪卫真。喉神虎贲，炁神引津。心神丹元，令我通真。思神炼液，道炁常存。急急如律令。

### 净身神咒
灵宝天尊，安慰身形。弟子魂魄，五脏玄冥。青龙白虎，队仗纷纭；朱雀玄武，侍卫我真。急急如律令。

### 安土地神咒
元始安镇，普告万灵。岳渎真官，土地祗灵。左社右稷，不得妄惊。回向正道，内外澄清。各安方位，备守坛（家）庭。太上有命，搜捕邪精。护法神王，保卫诵经。皈依大道，元亨利贞。

### 净天地神咒
天地自然，秽炁分散。洞中玄虚，晃朗太元。八方威神，使我自然。灵宝符命，普告九天；乾罗答那，洞罡太玄；斩妖缚邪，度人（杀鬼）万千。中山神咒，元始玉文，持诵一遍，却病延年；按行五岳，八海知闻；魔王束首，侍卫我轩；凶秽消散，道炁常存。急急如律令。

### 金光神咒
天地玄宗，万炁本根。广修亿劫，证吾神通。三界内外，惟道独尊。体有金光，覆映吾身。视之不见，听之不闻。包罗天地，养育群生。受持万遍，身有光明。三界侍卫，五帝司迎。万神朝礼，役使雷霆,鬼妖丧胆，精怪忘形。内有霹雳，雷神隐名。洞慧交彻，五炁腾腾。金光速现，覆护真人。急急如律令。

### 祝香神咒
道由心学，心假香传。香爇玉炉，心存帝前。真灵下盼，仙旆(pèi)临轩。令臣关告，迳达九天。

### 卫灵神咒
五星列照。焕明五方。水星却灾。木德致昌。萤惑消祸。太白辟兵。镇星四处。国家利亨。名刊玉简。字录帝房。乘颷散景。飞腾太空。出入冥无。游晏十方。五云浮盖。招神摄风。役使万灵。上卫仙翁。

### 土地神咒
此间土地。神之最灵。升天达地。出幽入冥。为吾关奏。不得留停。有功之日。名书上清。


### 玄坛寳诰

### 至心皈命礼

位列玄坛。金轮如意。黑虎吼时。天下妖魔皆丧胆。金鞭起处。世间邪魅悉潜形。受命玉帝。管理财源。统帅雷霆。号令瘟火。赏善罚恶。至公至正。大悲大愿。巡查坛院。玄坛赵天君。掌理天下财源督财府中大元帅。

## 玄坛赵大元帅财神经

### 开经玄蕴咒

云篆大虚。浩劫之初。乍遐乍迩。或沉或浮。五方徘徊。一丈之余。天真皇人。按笔乃书。
天尊下降。真文诞敷。昭昭其有。冥冥其无。梵玄妙蕴。括尽诸经。穷源究本。齐家修身。







尔时

玄坛赵元帅在督财府。登百寳座。倚黄金案。五方财神。运寳郎君。送财童子。司库仙。掌籍仙。金银铜铁锡五种司理之神。异寳奇珍司理之神。排班侍立。参谒已毕。中央财神黄金使者。越班而出。稽首启请。而禀

元帅曰。下元甲子。凡夫每多挥金如土。穷奢极侈。毫不知地产五金。以赐人类。互相维系生计之用。反致铸金成币。造成种种恶因。伏乞

主帅运大威力。设法救正。免造成大劫。陷羣氓于苦坑。

赵元帅正色曰。使者之言。正合吾心。吾当亲临下界巡视。诰诫凡夫。于是

赵元帅身骑黑虎。手执金鞭。五路财神。依方护卫。各司神只。前后拥护。于甲子年正月初五日。下降凡尘。巡视一过。喟(kuì)然而叹。乃谓五方五路财神曰。黄金使者所禀。确且实情。以后凡遇岁首。正月初五日。汝各按方位查察。详为且报。记录善恶以凭赏罚。五路财神再拜稽首。奉命惟谨。于是

赵元帅沉思良久。而作诰诚曰。

吾是玄坛赵天君。财帛府中我为尊。  
天下财源吾掌管。富贵穷通由我定。  
兼管风火瘟雷部。三月十五是诞辰。  
家家户户虔诚奉。我便赐财荣其身。  
今日亲临五浊界。诰诚汝等一般人。  
焚香要带诚意烧。跪拜须将过改尽。  
富贵多行慈善事。贫人安命守本分。  
绫罗绸缎虽好看。一丝一命要知情。  
棉麻葛布天上赐。制成衣服格外温。  
杀生害命贪口腹。来世便是贫贱身。  
有财无子善不足。财多子多有前因。  
今世富贵须行善。不做善事保不成。  
今世贫贱须安命。勤俭持家种善因。  
金银原是国之宝。川流不息付与人。  
能聚能散方为贵。分多润寡贵平匀。  
若还歛聚不行善。死后依然付别人。  
富不行善生败子。贫不安分丢性命。  
种瓜自能得瓜子。善善恶恶不差分。  
试看施济行善者。不发自己发子孙。  
白屋也会出将相。侯门后裔做乞人。  
善恶到头终有报。财宝不付作恶人。  
汝等经吾诰诫后。信受奉行做善人。  

赵元帅诰诫已毕。

五路财神。稽首启请。而禀曰。世人经此诰诫。回心向善。当以何种利益已显果报。惟愿
主帅慈悲。示以未悟。

赵元帅即说利益曰。若有众生。或因前因而富。或以今修而富。或享其祖先之成。若能一心向善。忧天下之忧。济人利物。我即勅命

东路财神青金使者。南路财神赤金使者。中路财神黄金使者。西路财神白金使者。北路财神乌金使者。各按所辖之方。统帅当方土地。带领运寳郎君。送财童子。以时在寳库之中输送财寳。使其财恒充足。流传后代常为富有之人。若复有人身虽贫贱。而能守分安命。填不平之道路。以利人行。架沟涧之短桥。以利人涉。无财能尽其力。无力能尽其言。吾即勅命。掌籍仙。将其贫籍除名。登入富籍。或使其生计日裕。事业渐兴。由贫而小康。或使其得意外之财。而骤富。或使其子孙发达。享其后福。若复有人。信心不二。常年奉祀。香火不断。流传此经。以劝世人。吾即使其人口清吉。四季平安。有求必应。无愿不从。各各信受。自护祯祥。于是

玄坛赵元帅复说偈曰。

家 有 财 神 经 财 宝 常 满 盈  
家 有 财 神 经 生 计 常 茂 盛  
家 有 财 神 经 人 口 保 平 安  
家 有 财 神 经 子 孙 永 不 贫  
家 有 财 神 经 财 神 常 降 临  
家 有 财 神 经 横 事 不 临 门  
家 有 财 神 经 往 来 无 白 丁  
家 有 财 神 经 穷 汉 变 财 星  
家 有 财 神 经 瘟 疫 不 敢 侵  
家 有 财 神 经 雷 公 保 清 平  


赵元帅说偈已。霹雳一声。大地震动。鬼神失色。黑虎长啸。金鞭飞舞。万魔摄伏。五路财神。各籍灵王。仙童子。排班肃立。瘟火雷部。一一参谒。信受奉行。作礼而退。

收 经 赞

财 帛 府 中 大 天 尊  
金 鞭 一 举 耀 眼 明  
黑 虎 常 眠 宝 山 下  
童 子 推 车 运 金 银  
百 宝 宝 库 神 仙 掌  
五 路 财 神 听 号 令  
若 有 信 受 流 传 者  
世 世 常 作 大 财 星  

### 财神寳诰

### 至 心 皈 命 礼

芳徽着于紫霞。功德垂于金碑。一生清廉。积德最厚。终身正直。累仁甚深。见利思义。堪为万世主宰。不贪为寳。宜享千秋芳馨。大悲大愿。至公志仁。总司天下财源。无量增福益禄。五方五路财神大真君。

### 玄坛寳诰

### 至 心 皈 命 礼

位列玄坛。金轮如意。黑虎吼时。天下妖魔皆丧胆。金鞭起处。世间邪魅悉潜形。受命玉帝。管理财源。统帅雷部。号令瘟火。赏善罚恶。至公至正。大悲大愿。巡查坛院。玄坛赵天君。掌理天下财源。督财府中大元帅。

